---
layout: poem
tags: [Мелодыя натхнення]
prev: /015/
next: /017/
permalink: /016/
id: Голас зямлі
title: Голас зямлі ✅
author: ЯКУБ КОЛАС
lang: be
---

Я чую голас несціханы —  
Зямля мая мяне заве  
I кроіць сэрца мне на раны,  
Звініць, як звон касы ў траве.

I шум дубовы, і стогн пушчы,  
I рэкусхліп, і плач крыніц,  
I немы зрок балотнай тлушчы  
Нясуць мне весць пра чужаніц.

Я бачу постаці тэўтонаў —  
Халодны твар, звярыны від.  
He знае жалю, ні законаў  
У сталь закованы капыт.

О, каб я меў такія рукі,  
Зямля, абняў бы я цябе,  
Каб сцішыць гора тваё, мукі  
I сілу даць у барацьбе!

Зямля мая, мая краіна!  
Я чую твой прызыўны звон.  
Прымі жхоць слова твайго сына —  
He доўгі будзе твой палон.

Шумяць гняўліва твае пушчы,  
Трасуцца помстаю бары,  
I дзень твой хмурны зрок расплюшчыць —  
Ёсць у цябе багатыры!