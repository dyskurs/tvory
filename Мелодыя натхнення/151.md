---
layout: poem
tags: [Мелодыя натхнення]
prev: /151/
next: /153/
permalink: /152/
id: 
title: Як доўга не вяртаюцца буслы
author: НІНА МАЦЯШ
lang: be
---


 
Як доўга не вяртаюцца буслы. Даўно на рэках лёд у вырай сплыў. Даўно ўжо крыламі, нібы рукамі, Разводзяць над лазою жоўтай кані.

I абтрасае звонкі свіст шпачыны Пылок з сярожак вольхі ды ляшчыны. На ўгрэвах паадскоква  ла трава.

.. .Як доўга не хмялее галава.

Так рады дружнай веснавосці вочы — А сэрца радавацца што ж не хоча? Няма яму вясны, яшчэ няма.

На чорна-белых берагах — зіма. Дзён чарната ды бель даўгіх начэй...

А сонца зіхаціць усё ярчэй!

Усе вастрэй напружваецца слых: «А можа, сёння прыляцяць буслы?»

Нібы ад іх  прылёту акрыяе Душа.

Нібыта не цябе чакае.
