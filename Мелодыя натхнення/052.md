---
layout: poem
prev: /051/
next: /053/
title: Начлежнікі пяюць
author: ЗМІТРОК БЯДУЛЯ
lang: be
---


 
Начлежнікі пяюць. Над вогнішчам туман. д  спеў  _ вясёлы сум. А галасы — рачулкі. Плывуць адтуль з кустоў, з асрэбраных палян Частушкі — як званкі, частушкі — як бразгулкі.

Начлежнікі пяюць. У словах глуш лясоў, I дзікай птушкі крык на зыбістым балоце, I чулы летні шэпт расістых каласоў, I човен рыбака, і клёны ў пазалоце.

Начлежнікі пяюць. Лунаюць уначы

Да зорак галасы жамчужна-гучнай веяй. Спявайце галасней! Ты, песня, не маўчы! Мо выскачыць з вачэй, бы з крэмня, іскраў веер.

Начлежнікі пяюць. Кіруйце спеў туды, Дзе ў сэрцы, у грудзях так горача і цесна. Вы знойдзеце шмат слоў агнёвых — і тады... У полымя-пажар разгневаецца песня.
