---
layout: poem
tags: [Мелодыя натхнення]
prev: /107/
next: /109/
permalink: /108/
id: 
title: Ave Maria
author: МАКСІМ ТАНК
lang: be
---


 
**AVE MARIA**

Звон кафедральны кліча на Ave. 3 цесных завулкаў злева і справа Гуртам манашкі ў чорным адзенні Цягнуцца, быццам сумныя цені. Тут і старыя, і маладыя, — Ave Maria...

Я не звярнуў бы і ўвагі, можа, Каб не пабачыў між іх прыгожай Стройнай манашкі, якая мае He больш хіба яксемнаццаць маяў; Чорныя вочы, бровы густыя — Ave Maria!

Нат пад жалобнай вопраткай чорнай Ты адгадаеш: стан непакорны, Ножкі, якімі 6 на карнавалах I захапляла і чаравала.

Смуглыя рукі, грудзі тугія, — Ave Maria!

Глядзіць набожна на крыж пятровы, А я малюся на яе бровы: Няўжо красуня, ты не шкадуеш, Што хараство і жыццё марнуеш? Як танцавалі 6 ножкі такія, — Ave Maria!

Цябе атрутаю апаілі, Ружанцам рукі табе скруцілі. Смялей парві ты яго, не бойся!

У полі недзе шуміць калоссе...

О, як бы жалі рукі такія, — Ave Maria!

**MAKSIM  TANK**
