 
**ВЕРАСЫ**

  
  

Што гэта: казка а ці сон, Ці лесу галасы?

Смычкоў суладны унісон

3 размаху, наўскасы

Ударыў — і вясёлы дождж

За хмаркаю услед

Пабег, як хлопчык, басанож

У ясны, мілы свет,

He разбіраючы дарог.

Да пушчы, нацянькі, Дзе прабіваюць тоўсты мох Грыбы баравікі,

Дзе сонца пырскае з суніц

I сонныя чмялі

За дзень ад лаху медуніц Зусім абнемаглі,

Дзе ў пацерках густой расы, Між цёплых баравін, Нам песню дораць верасы На дарагі ўспамін.
