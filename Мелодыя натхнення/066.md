---
layout: poem
tags: [Мелодыя натхнення]
prev: /065/
next: /067/
permalink: /066/
id: 
title: Восенскі спеў
author: АЛЕСЬ ГАРУН
lang: be
---


 
**ВОСЕНСКІСПЕУ**

Пойдзем, каханачка, двое

У лес у густы,

Ціхі, бо скончыў сваё панаванне:

Жоўкне, галее, мураўка ў ім вяне,

Чарнеюць кусты.

Пойдзем, галубка, пад дубам

Прысядзем, мая,

Гэнам пабачым лістоў ападанне,

Шэлест іх сумны пачуем, шаптанне

I звон ручая.

Будзем адны мы на свеце

3 табою, адны

Тыя, што прыйдуць у часе сканання

Беднаму лесу сказаць на жагнанне:

— Да новай вясны!
