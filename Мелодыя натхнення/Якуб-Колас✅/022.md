---
layout: poem
tags: [Мелодыя натхнення]
prev: /021/
next: /023/
permalink: /022/
id: Тры жаданні
title: Тры жаданні
author: ЯКУБ КОЛАС
lang: be
---


Хочам мы зямлі і хлеба,  
Цяжка торбу нам насіць,  
He дае яго нам неба,  
Слоў няма нам больш прасіць.

Хочам сонца мы і свету,  
Цяжка нам хадзіць сляпым,  
Цяжка жыць нам без прывету,  
Як бы проклятым якім.

Хочам мы жыцця і волі,  
Цяжка нам насіць ярмо, —  
He спадзе яно ніколі,  
He спадзе яно само.