---
layout: poem
tags: [Мелодыя натхнення]
id: Змяркаецца рана увосень
title: Змяркаецца рана увосень
author: СЯРГЕЙ ГРАХОЎСКІ
lang: be
---

Змяркаецца рана увосень,  
Ha травах трымціць сівізна,  
I як бы табе не жылося,  
Спяшайся, працуй дацямна.  

А ноч загалосіць вятрамі,  
Лісты зашуршаць па сцяне,  
Ілбом прытуліся да рамы  
I зорку нагледзь у акне.  

А можа далёкі агеньчык  
У змроку за поўнач дрыжыць.   
I хтосьці галосіць і енчыць  
У гора на самай мяжы.  

Спяшайся праз вецер і кручы,  
Праз топкую багну лагчын.  
Пастукай, каб словам гаючым  
У горы людскім памагчы.  

У кожнага ў свеце дарога  
Кароткая, ведаеш ты,  
Таму не шкадуй ні для кога  
Сваёй дабраты.  