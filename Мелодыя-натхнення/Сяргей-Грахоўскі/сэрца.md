---
layout: poem
tags: [Мелодыя натхнення]
id: Сэрца
title: Сэрца
author: СЯРГЕЙ ГРАХОЎСКІ
lang: be
---

He прыйдзе шчасце без прычыны.  
Без мужнасці не выстаіць баец,  
Без гора не прарэжуцца маршчыны.  
Без веры не загоіцца рубец.  

I сэрца не заные без трывогі,  
Без дабраты не знойдзеш уначы  
Крутое незнаёмае дарогі,  
Каб чалавеку ў горы памагчы.  

Калі ты ўсё спазнаў па поўнай мерцы  
I не паспеў душою пастарэць,  
He бойся, што баліць часамі сэрца, —  
Яно ж таму і сэрца, каб балець.  