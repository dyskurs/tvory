---
layout: poem
tags: [Мелодыя натхнення]
id: Вясновая кніга
title: Вясновая кніга
author: ПЯТРУСЬ БРОЎКА
lang: be
---


Вясна ў ядвабах, аксамітах  
Прыйшла на пушчы і палі,  
Зімы даношаную світу  
Зняла з набраклае зямлі.  

Прыйшла — і рэчка заспявала,  
Успыхнуў, быццам свечка, куст...  
Усё як ёсць пафарбавала  
Пад свой зялёна-сіні густ.  

Нібы хто жаўрукоў шархоткі  
Прыбіўда неба-палатна,  
На дрэвах пчол руплівых сходкі  
Гудуць ад золку да цямна,  

Пакінуушы далёкі вырай,  
Вярнууся ўвесь птушыны рой,  
I бусел, як ТУ-104,  
Прымчаў аднойчы раніцой.  

Працуючы ўвесь дзень з ахвотай,  
Свой дом узвёў без малатка.  
Забарабаніў белым шротам  
У гляк бярозавік з латка.  

Блішчаць пад сонцам баразёнкі,  
А цішу трактар скалануў,  
Як быццам першыя старонкі  
Вясновай кнігі адгарнуў.  