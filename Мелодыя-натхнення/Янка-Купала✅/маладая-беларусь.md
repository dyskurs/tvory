---
layout: poem
tags: [Мелодыя натхнення]
id: Маладая Беларусь
title: Маладая Беларусь
author: ЯНКА КУПАЛА
lang: be
---

Вольны вецер напеў вольных песень табе,  
Бор зялёны ўняў дружным гоманам,  
Сонца полымем вызвала к слаўнай сяўбе,  
Зоры веру ўлілі сілам зломаным.

I ў час буры, нягод і вялікіх надзей  
Зацвіла, расцвіла даўгажданая,  
I крыніцай жывой над айчызнай сваёй  
Паплыла, пацякла неспыняная.

Паплыла, пацякла з светлай казкай жыцця  
Полем, лесам, гарой і далінаю...  
3 свойскіх кветак-пралесак — карона твая,  
Ўся сама — ясната лебядзіная.

Зіхаціш і гуслярскаю песняй звініш,  
Ўзнімаеш мінуўшчыну даўную;  
Час сягонняшні ўперад ісці не пыніш,  
I глядзіш смела ў будучнасць тайную.

Смела ў сонцы ідзеш, якжывы агняцвет,  
Сееш ласкава сны залацістыя;  
He  пужае сумежны дакучны сусед,  
He пужае пуціна цярністая.

Ад мяжы да мяжы, ад капца да капца  
Абнаўлення павевы расходзяцца,  
Абнімае душу без граніц, без канца  
Маці-радасць, што лепшы дзень родзіцца.

Ўжо не так тапары ў зялёным бары  
Хвойкі валяць зімой маразянаю,  
Ўжо не так касары ад зары да зары  
Летам звоняць касой адкляпанаю.

Значан гарту руках, чутна песня без слёз,  
Грудзі славы надзеяй калышуцца,  
Ў кнігі новы з акон ёмка пёрамі з кос  
Наўсяды людзьмі новымі пішацца.

Расцвітай жа, ўзнімай на арліных крылах  
Душы, сэрцы і думы заспаныя,  
Вызывай, выклікай на вялікі прасцяг  
Сілу, ведзьмай-пятлёй не чапаную.

Высылай, рассылай на край свет пасланцоў,  
Як з гнязда сакалінага сокалаў,  
Хай лятуць, далятуць да байцоў-удальцоў,  
Хай грымяць весткай добраю ўвокала.

Годзе ў полі, ў  лясах ты, старонка, і так  
Сіратой начавала забытаю,  
Годзе выпіў крыві з сэрца крыўды чарвяк,  
Косці вецер тачыў непакрытыя.

Падымайся з нізін, сакаліна сям'я,  
Над крыжамі бацькоў, над нягодамі;  
Занімай, Беларусь маладая мая,  
Свой пачэсны пасад між народамі!..