---
layout: poem
tags: [Мелодыя натхнення]
id: Песня-звон
title: Песня-звон
author: АЛЕСЬ ГАРУН
lang: be
---


Гэй, ты, маці, родна мова,  
Гэй, ты звон вялікі, слова,  
	Звон магучы,  
	Звон бліскучы,  
	3 срэбра літы,  
	3 злота збіты,  
	Загрымі ты,  
		Загрымі!

Гэй, званар, званар, мой пане,  
Бі у звон, як змогі стане,  
	Без спачынку,  
	Бяз упынку,  
	Потам зліты,  
	Ім умыты, —   
	Бі, звані ты,  
		Бі, звані!

Гэй, гусляр, пясняр, мой браце,  
Грай, спявай у полі, ў хаце,  
	Дзе  гарота,  
	Дзе галота,  
	Дзе нясыты,  
	Дзе няўмыты, —   
	Ім спыні ты,  
		Жаль спыні!


Струны хай грымяць i рвуцца  
3 болю, з гневу; хай смяюцца,  
	Разам з імі,  
	Ня чужымі, —  
	Голас чысты,  
	Залацісты,  
	3 імі злі ты,  
		3 імі злі!..  