---
layout: poem
tags: [Мелодыя натхнення]
id: Не пытайце, не прасеце
title: Не пытайце, не прасеце...
author: ЯКУБ КОЛАС
lang: be
---

Не  пытайце, не прасеце  
Светлых песень у мяне,  
Бо, як песню заспяваю,  
Жаль вам душу скалыхне.

Я 6 смяяўся, жартаваў 6ы,  
Каб вас чуць развесяліць,  
Ды на жыцце як паглядзіш,  
Сэрца болем зашчыміць.

Нешчасліва наша доля:  
Нам нічога не дала.  
Не шукайце кветак ў полі,  
Бо вясна к нам не прыйшла.