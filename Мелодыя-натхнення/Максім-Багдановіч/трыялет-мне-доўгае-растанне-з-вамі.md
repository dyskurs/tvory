---
layout: poem
tags: [Мелодыя натхнення]
id: Трыялет Мне доўгае растанне з вамі
title: Трыялет «Мне доўгае расстанне з Вамі»
author: МАКСІМ БАГДАНОВІЧ
lang: be
---



Мне доўгае расстанне з Вамі  
Чарней ад вашых чорных кос.  
Чаму ж нядобры час прынёс  
Мне доўгае расстанне з Вамі?  
Я пабляднеў ад горкіх слёз  
I трыялет пачаў славамі  
Мне доўгае расстанне з Вамі  
Чарней ад Вашых чорных кос.  