---
layout: poem
tags: [Мелодыя натхнення]
id: Зімой
title: Зімой
author: МАКСІМ БАГДАНОВІЧ
lang: be
---


Здароў, марозны, звонкі вечар!  
Здароў, скрыпучы, мяккі снег!  
Мяцель не вее, сціхнуў вецер,  
I волен лёгкіх санак бег.  

Як мары, белыя бярозы  
Пад сгнявой начной стаяць.  
У небе зоркі ад марозу  
Пахаладзеўшыя дрыжаць.  

Вільготны месяц стуль на поле  
Празрысты, светлы стоўп спусціў  
I рызай срэбнаю раздолле  
Снягоў сінеючых пакрыў.  

Ўзрывайце ж іх санямі, коні!  
Звіні, вясёлых бомаў медзь!  
Вакол лятуць бары і гоні,  
Ў грудзях пачала кроў кіпець.